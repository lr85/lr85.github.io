<!DOCTYPE html>
<html>
<meta name="viewport" content="width=device-width, initial-scale=1.0">
<body>
  
<form id="supporto_petizione" action="mailto:ziowinston@gmail.com?subject=SOSTEGNO ALLA PETIZIONE PER LA CREAZIONE DI UN SSD SU INTELLIGENCE" method="POST" enctype="text/plain">
<textarea name="OGGETTO" readonly>SOSTEGNO ALLA PETIZIONE PER LA CREAZIONE DI UN SETTORE SCIENTIFICO DISCIPLINARE (SSD) DEDICATO ALL'INTELLIGENCE ALL'INTERNO DELL' AREA CUN 14 "SCIENZE POLITICHE E SOCIALI"

Caro Prof. Mario Caligiuri,

con la presente email desidero sostenere la petizione per la creazione di un Settore Scientifico Disciplinare (SSD) dedicato all'intelligence all'interno dell'Area CUN 14 "Scienze Politiche e Sociali". 

Do il consenso ad utilizzare la presente email per sostenere la petizione presso il Consiglio Universitario Nazionale (CUN).

Cordiali Saluti

</textarea>
<input type="submit" value="Sottoscrivi la petizione via email con un click">
</form>
    
<p><b>OGGETTO: PETIZIONE PER LA CREAZIONE DI UN SETTORE SCIENTIFICO DISCIPLINARE (SSD) 
    DEDICATO ALL'INTELLIGENCE ALL'INTERNO DELL' AREA CUN 14 "SCIENZE POLITICHE E SOCIALI"</b></p>

<p>Caro Collega,</p>
  
<p> l'intelligence sta diventando sempre più un'area di studio e ricerca di interesse per il mondo accademico, 
  sia a livello nazionale che internazionale. Un tempo presidio esclusivo dello Stato ed in particolare delle 
  Forze Armate e di Polizia, l'intelligence si sta aprendo al mondo dell'università e della ricerca, sia ai fini 
  di collaborazione che di selezione del personale. Parallelamente, è in atto dal 2007, anno di riforma del comparto, 
  un costante distacco dalla cultura della segretezza a favore di una cultura della sicurezza, che ben si presta al 
  dialogo con la comunità scientifica. </p>
<p>A questo si aggiunga il vivo interesse del settore privato per metodologie di intelligence applicate al mondo 
   degli affari (business intelligence), dell' economia (Intelligence economica), della tecnologia e della sicurezza 
   informatica ( cyberintelligence).</p>
<p> Nonostante la crescita dell'offerta formativa nelle università e nei centri di formazione avanzata su temi di intelligence, 
  così come il costante incremento delle ricerche e pubblicazioni scientifiche, l'intelligence non ha ad oggi una legittimazione 
  all'interno della classificazione CUN in uso presso il Ministero dell' Istruzione, dell'Università e della Ricerca. 
  Quella che un famoso saggio edito da Christopher Andrew e David Dilks ha definito "la dimensione mancante" della storia, 
  sottolineando l'importanza dello studio dell'intelligence per contestualizzare alcuni dei periodi storici più salienti, è 
  oggi in Italia una dimensione formalmente mancante nella classificazione delle discipline scientifiche.</p>
<p> Tale assenza è tanto più evidente se si considera il ruolo cruciale che l'insegnamento e l'approfondimento del metodo 
  dell'intelligence possono avere per contrastare gli effetti negativi dell'attuale società della disinformazione, dove 
  l'eccesso informativo da un lato e la circolazione di notizie artificiosamente false dall' altro minano alla base 
  le interazioni sociali e le stesse istituzioni democratiche.  A questo si aggiunga la funzione essenziale dell'intelligence 
  in un panorama internazionale caratterizzato da forti tensioni in ambito sia statuale che non, dove fenomeni tecnologici e 
  sociali quali l'intelligenza artificiale, gli attacchi informatici, le mafie e il terrorismo transnazionale stanno 
  ridisegnando in maniera pervasiva la forma e il perimetro delle minacce, così come gli equilibri di potere.
  In questi scenari di rapido e radicale mutamento, la capacità di interpretare il presente e anticipare il futuro 
  propria dell' intelligence è diventata a pieno titolo oggetto di interesse dell' insegnamento e della ricerca accademica.</p>
  
<p> Proponiamo dunque al CUN di istituire, all' interno dell'Area 14 "Scienze Politiche e Sociali", un settore scientifico 
  disciplinare (SSD) dedicato all'intelligence, dove ricercatori e docenti della materia possano riconoscere il proprio 
  interesse intellettuale. La declaratoria di tale settore sarebbe la seguente:</p>

<p> <b> <i> Il settore ha come oggetto l'attività scientifica e didattico-formativa sull' intelligence e sui relatvi compiti di 
  informazione per la sicurezza. Il settore si compone di varie aree di ricerca e insegnamento: il processo di intelligence, 
  tecniche di analisi di intelligence, metodologie di intelligence (es. OSINT, HUMINT, CYBINT, SIGINT, etc.), 
  intelligence economica e tecnologica, diritto dell'intelligence, ordinamento istituzionale dell' intelligence, 
  etica e comunicazione pubblica dell' intelligence, analisi comparata dei sistemi di intelligence internazionali. 
  Il settore comprende, inoltre, ambiti interdisciplinari di interesse per l'intelligence, tra cui: storia dell' intelligence 
  e dei servizi di informazione, geopolitica, criminologia orientata allo studio del terrorismo e del crimine organizzato, 
  tecnologie di analisi e sicurezza delle informazioni (es. Big Data, Intelligenza Artificiale, Cybersecurity).</i></b></p>

<p> Chiedendo il tuo supporto per la presente petizione, che ti invito a firmare, vorrei rasserenarti circa il fatto che 
  tale firma non costituisce in alcun modo una richiesta di entrare a far parte di questo eventuale nuovo settore, 
  ma solo il riconoscimento del valore dell'intelligence quale disciplina degna di avere una propria legittimazione 
  all'interno della classificazione scientifica nazionale.</p>

<p> Un caro saluto, </p>

<p> Prof. Mario Caligiuri </p>

</body>
</html>
